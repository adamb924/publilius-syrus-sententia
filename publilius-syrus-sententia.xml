<?xml version="1.0" encoding="UTF-8"?>
<sententiae>
<divisio>
<sententia>Alienum est omne, quicquid optando evenit.</sententia>
<sententia>Ab alio expectes, alteri quod feceris.</sententia>
<sententia>Animus vereri qui scit, scit tuta ingredi.</sententia>
<sententia>Auxilia humilia firma consensus facit.</sententia>
<sententia>Amor animi arbitrio sumitur, non ponitur.</sententia>
<sententia>Aut amat aut odit mulier, nil est tertium.</sententia>
<sententia>Ad tristem partem strenua est suspicio.</sententia>
<sententia>Ames parentem, si aequus est: si aliter, feras.</sententia>
<sententia>Aspicere oportet, quidquid possis perdere.</sententia>
<sententia>Amici vitia si feras, facias tua.</sententia>
<sententia>Alienum aes homini ingenuo acerba est servitus.</sententia>
<sententia>Absentem laedit, cum ebrio qui litigat.</sententia>
<sententia>Amans iratus muta mentitur sibi.</sententia>
<sententia>Avarus ipse miseriae causa est suae.</sententia>
<sententia>Amans quid cupiat scit, quid sapiat non vidit.</sententia>
<sententia>Amans quod suspicatur, vigilans somniat.</sententia>
<sententia>Ad calamitatem quilibet rumor valet.</sententia>
<sententia>Amor extorqueri non pote, elabi pote.</sententia>
<sententia>Ab amante lacrimis redimas iracundiam.</sententia>
<sententia>Aperte mala cum est mulier, tum demum est bona.</sententia>
<sententia>Avarum facile capias, ubi non sis item.</sententia>
<sententia>Amare et sapere vix deo conceditur.</sententia>
<sententia>Avarus nisi cum moritur, nil recte facit.</sententia>
<sententia>Astus cinaedum celat, aetas indicat.</sententia>
<sententia>Avarus damno potius quam sapiens dolet.</sententia>
<sententia>Avaro quid mali optes nisi Vivat diu?</sententia>
<sententia>Animo dolenti nil oportet credere.</sententia>
<sententia>Aliena nobis, nostra plus aliis placent.</sententia>
<sententia>Amare iuveni fructus est, crimen seni.</sententia>
<sententia>Anus cum ludit, morti delicias facit.</sententia>
<sententia>Amoris vulnus idem, qui sanat, facit.</sententia>
<sententia>Ad paenitendum properat cito qui iudicat.</sententia>
<sententia>Aleator quanto in arte est melior, tanto est nequior.</sententia>
<sententia>Amor otiosae causa sollicitudinis.</sententia>
<sententia>Avidum esse oportet neminem, minime senem.</sententia>
<sententia>Animo virum pudicae, non oculo eligunt.</sententia>
<sententia>Amantium ira amoris integratio est.</sententia>
<sententia>Amantis ius iurandum poenam non habet.</sententia>
<sententia>Amans, sicut fax, agitando ardescit magis.</sententia>
<sententia>Amor, ut lacrima, ab oculo oritur, in pectus cadit.</sententia>
<sententia>Animo imperabit sapiens, stultus serviet.</sententia>
<sententia>Amicum an nomen habeas, aperit calamitas.</sententia>
<sententia>Amori finem tempus, non animus facit.</sententia>
<sententia>Bis est gratum quod opus est, ultro si offeras.</sententia>
<sententia>Bonarum rerum consuetudo pessima est.</sententia>
<sententia>Beneficium qui dare nescit, iniuste petit.</sententia>
<sententia>Bonum est fugienda aspicere in alieno malo.</sententia>
<sententia>Beneficium accipere libertatem est vendere.</sententia>
<sententia>Bona nemini hora est, ut non alicui sit mala.</sententia>
<sententia>Bis emori est alterius arbitrio mori.</sententia>
<sententia>Beneficia plura recipit, qui scit reddere.</sententia>
<sententia>Bis peceas, cum peccanti obsequium accommodas.</sententia>
<sententia>Bonus animus laesus gravius multo irascitur.</sententia>
<sententia>Bona mors est homini, vitae quae extinguit mala.</sententia>
<sententia>Beneficium dando accepit, qui digno dedit.</sententia>
<sententia>Blanditia, non imperio, fit dulcis Venus.</sententia>
<sententia>Bonus animus numquam erranti obsequium adcommodat.</sententia>
<sententia>Beneficium qui dedisse se dicit, petit.</sententia>
<sententia>Benivoli coniunctio animio maxima est cognatio.</sententia>
<sententia>Beneficium saepe dare docere est reddere.</sententia>
<sententia>Bonitatis verba imitari maior malitia est.</sententia>
<sententia>Bona opinio bominum tutior pecunia est.</sententia>
<sententia>Bonum quod est subprimitur, numquam extinguitur.</sententia>
<sententia>Bis vincit qui se vincit in victoria.</sententia>
<sententia>Benignus etiam causam dandi cogitat.</sententia>
<sententia>Bis interimitur, qui suis armis perit.</sententia>
<sententia>Bene dormit, qui non sentit quam male dormiat.</sententia>
<sententia>Bonorum crimen officiosus est miser.</sententia>
<sententia>Bona fama in tenebris proprium splendorem optinet.</sententia>
<sententia>Bene cogitata si excidunt, non occidunt.</sententia>
<sententia>Bene perdit nummos, iudici cum dat nocens.</sententia>
<sententia>Bona quae veniunt, ni sustineantur, opprimunt.</sententia>
<sententia>Bona semperimperante animo pecunia est.</sententia>
<sententia>Bonum ad virum cito moritur iracundia.</sententia>
<sententia>Brevissima ipsa est memoria iracundiae.</sententia>
<sententia>Bona turpitudo est, quae periclum vindicat.</sententia>
<sententia>Bona comparat praesidia misericordia.</sententia>
<sententia>Beneficium dignis ubi des, omnes obliges.</sententia>
<sententia>Brevis ipsa vita, sed malis fit longior.</sententia>
<sententia>Boneficia donari aut mali aut stulti putant.</sententia>
<sententia>Bene perdas gaudium, ubi dolor pariter perit.</sententia>
<sententia>Bene vixit is, qui potuit, cum voluit mori.</sententia>
<sententia>(Bene audire alterum patrimonium est.)</sententia>
<sententia>(Boni est viri, etiam in morte nullum fallere.)</sententia>
<sententia>Consueta vitia ferimus, non reprendimus.</sententia>
<sententia>Crudelis in re adversa est obiurgatio.</sententia>
<sententia>Cavendi nulla est dimittenda occasio.</sententia>
<sententia>Cui semper dederis, ubi neges, rapere imperes.</sententia>
<sententia>Crudelem medicum intemperans aeger facit.</sententia>
<sententia>Cuius mortem amici expectant, vitam cives oderunt.</sententia>
<sententia>Cum inimico nemo in gratiam tuto redit.</sententia>
<sententia>Citius venit periclum cum contemnitur.</sententia>
<sententia>Casta ad virum matrona parendo imperat.</sententia>
<sententia>Cito ignominia fit superbi gloria.</sententia>
<sententia>Consilio melius vincas quam iracundia.</sententia>
<sententia>Cuiuis dolori remedium est patientia.</sententia>
<sententia>Cotidie damnatur, qui semper timet.</sententia>
<sententia>Cum vitia prosunt, peccat qui recte facit.</sententia>
<sententia>Contumeliam nee fortis pote nec ingenuus pati.</sententia>
<sententia>Conscientia animi nullas invenit linguae preces.</sententia>
<sententia>Cito improborum laeta ad perniciem cadunt.</sententia>
<sententia>(Contemni est gravius quam stultitiae percuti.)</sententia>
<sententia>Cotidie est deterior posterior dies.</sententia>
<sententia>Comes facundus in via pro vehiculo est.</sententia>
<sententia>Crimen relinquit vitae, qui mortem appetit.</sententia>
<sententia>Cui plus licet quam par est, plus vult quam licet.</sententia>
<sententia>Contra inpudentem stulta est nimia ingenuitas.</sententia>
<sententia>Cogas amantem irasci, amari si velis.</sententia>
<sententia>Crudelis est non fortis, qui infantem necat.</sententia>
<sententia>Consiliis indoctiorum multi se docti explicant.</sententia>
<sententia>Cave quicquam incipias, quod paeniteat postea.</sententia>
<sententia>Cui omnes benedicunt, possidet populi bona.</sententia>
<sententia>Cui nolis saepe irasci, irascaris semel.</sententia>
<sententia>Crudelis lacrimis pascitur, non frangitur.</sententia>
<sententia>Caeci sunt oculi, cum animus alias res agit.</sententia>
<sententia>Caret periclo, qui etiam cum est tutus cavet.</sententia>
<sententia>Cum ames non sapias, aut cum sapias non ames.</sententia>
<sententia>Cicatrix conscientiae pro vulnere est.</sententia>
<sententia>Cuivis potest accidere, quod cuiquam potest.</sententia>
<sententia>Cave amicum credas, nisi si quem probaveris.</sententia>
<sententia>Contra felicem vix deus vires habet.</sententia>
<sententia>Cum das avaro praemium, ut noceat rogas.</sententia>
<sententia>Discipulus est prioris posterior dies.</sententia>
<sententia>Damnare est obiurgare, cum auxilio est opus.</sententia>
<sententia>Diu adparandum est bellum, ut vincas celerius.</sententia>
<sententia>Dixeris maledicta cuncta, cum ingratum hominem dixeris.</sententia>
<sententia>De inimico ne loquaris male, sed cogites.</sententia>
<sententia>Deliberare utilia mora tutissima est.</sententia>
<sententia>Dolor decrescit, ubi quo crescat non habet.</sententia>
<sententia>Didicere flere feminae in mendacium.</sententia>
<sententia>Discordia fit carior concordia.</sententia>
<sententia>Deliberandum est saepe, statuendum est semel.</sententia>
<sententia>Difficilem habere oportet aurem ad crimina.</sententia>
<sententia>Dum est vita grata, mortis condicio optima est.</sententia>
<sententia>Damnum appellandum est cum mala fama lucrum.</sententia>
<sententia>Ducis in consilio posita est virtus militum.</sententia>
<sententia>Dies quod donat timeas: cito raptum venit.</sententia>
<sententia>Dimissum quod nescitur, non amittitur.</sententia>
<sententia>Deliberando discitur sapientia.</sententia>
<sententia>Deliberando saepe perit occasio.</sententia>
<sententia>(Duplex fit bonitas, simul accessit celeritas.)</sententia>
<sententia>Damnati lingua vocem habet, vim non habet.</sententia>
<sententia>Dolor animi multo gravior est quam corporis.</sententia>
<sententia>Dulce etiam fugias, fieri quod amarum potest.</sententia>
<sententia>Difficile est dolori convenire cum patientia.</sententia>
<sententia>(Deos ridere credo, cum felix vocat.)</sententia>
<sententia>Etiam innocentis cogit mentiri dolor.</sententia>
<sententia>Etiam peccanti recte praestatur fides.</sententia>
<sententia>Etiam celeritas in desiderio mora est.</sententia>
<sententia>Ex vitio alius sapiens emendat suum.</sententia>
<sententia>Et deest et superat miseris cogitatio.</sententia>
<sententia>Etiam oblivisci quid sis, interdum expedit.</sententia>
<sententia>Ex hominum questu facta Fortuna est dea.</sententia>
<sententia>Effigere cupiditatem regnum est vincere.</sententia>
<sententia>'Exulanti ubi nusquam domus est, sine sepulcro est mortuus.</sententia>
<sententia>Et qui fecerunt, oderunt iniuriam.</sententia>
<sententia>Eripere telum, non dare irato decet.</sententia>
<sententia>Exilium patitur, patriae qui se denegat.</sententia>
<sententia>Etiam capillus unus habet umbram suam.</sententia>
<sententia>Eheu quam miserum est, fieri metuendo senem.</sententia>
<sententia>Etiam hosti est aequus, qui habet in consilio fidem.</sententia>
<sententia>Excelsis multo facilius casus nocet.</sententia>
<sententia>Extrema semper de ante factis iudicant.</sententia>
<sententia>Ex lite multa gratia fit formosior.</sententia>
<sententia>(Etiam bonum saepe obest assuescere.)</sententia>
<sententia>Fidem qui perdit, quo se servet relicuo?</sententia>
<sententia>Fortuna cum blanditur, captatum venit.</sententia>
<sententia>Fortunam citius reperias quam retineas.</sententia>
<sententia>Formonsa facies muta commendatio est.</sententia>
<sententia>Frustra rogatur, qui misereri non potest.</sententia>
<sententia>Fortuna unde aliquid fregit, cassum ... est.</sententia>
<sententia>Fraus est accipere, quod non possis reddere.</sententia>
<sententia>Fortuna nimium quem fovet, stultum facit.</sententia>
<sententia>Fatetur facinus, quisquis iudicium fugit.</sententia>
<sententia>Felix inprobitas optimorum est calamitas.</sententia>
<sententia>Feras, non culpes quod mutari non potest.</sententia>
<sententia>Futura pugnant, nec se superari sinunt.</sententia>
<sententia>Furor fit laesa saepius patientia.</sententia>
<sententia>Fidem qui perdit, nil pote ultra perdere.</sententia>
<sententia>Facilitas nimia ad partem stultitiae rapit.</sententia>
<sententia>Fides sicut anima, unde abiit, numquam redit.</sententia>
<sententia>Fidem nemo umquam perdit, nisi qui non babet.</sententia>
<sententia>Fortuna obesse nulli contenta est semel.</sententia>
<sententia>Fulmen est, ubi cum potestate habitat iracundia.</sententia>
<sententia>Frustra cum ad senectam ventum est, repetas adulescentiam.</sententia>
<sententia>Falsum maledictum malivolum mendacium est.</sententia>
<sententia>Feminae naturam regere desperare est otium.</sententia>
<sententia>Feras facilia, ut difficilia perferas.</sententia>
<sententia>Fortuna vitrea est: tum cum splendet frangitur.</sententia>
<sententia>Feras quod laedit, ut quod prodest perferas.</sententia>
<sententia>Facit gratum fortuna, quem nemo videt.</sententia>
<sententia>Fortuna hominibus plus quam consilium valet.</sententia>
<sententia>Frugalitas miseria est rumoris boni.</sententia>
<sententia>Grave praeiudicium est, quod iudicium non habet.</sententia>
<sententia>Gravissima est probi hominis iracundia.</sententia>
<sententia>Gravis animi poena est, quem post facti paenitet.</sententia>
<sententia>Gravis animus dubiam non habet sententiam.</sententia>
<sententia>Gravius malum omne est, quod sub aspectu latet.</sententia>
<sententia>Gravius nocet, quodcumque inexpertum accidit.</sententia>
<sententia>(Gravior est inimicus, qui latet in pectore.)</sententia>
<sententia>Gravissimum est imperium consuetudinis.</sententia>
<sententia>Grave crimen, etiam leviter cum est dictum, nocet.</sententia>
<sententia>Heu quam difficilis gloriae custodia est!</sententia>
<sententia>Homo extra corpus est suum, cum irascitur.</sententia>
<sententia>Heu quam est timendus, qui mori tutum putat!</sententia>
<sententia>Homo, qui in homine calamitoso est misericors, meminit sui.</sententia>
<sententia>Honesta turpitudo est pro causa bona.</sententia>
<sententia>Habet in adversis auxilia, qui in secundis commodat.</sententia>
<sententia>Heu quam miserum est ab eo laedi, de quo non possis queri!</sententia>
<sententia>Hominem experiri multa paupertas iubet.</sententia>
<sententia>Heu dolor quam miser est, qui in tormento vocem non habet!</sententia>
<sententia>Heu quam multa paenitenda incurrunt vivendo diu!</sententia>
<sententia>(Heu quam miserum est discere servire, ubi sis doctus dominari!)</sententia>
<sententia>Habet suum venenum blanda oratio.</sententia>
<sententia>Homo totiens moritur, quotiens amittit suos.</sententia>
<sententia>Homo saepe in aliud fertur, aliud cogitat.</sententia>
<sententia>Honestus rumor alterum est patrimonium.</sententia>
<sententia>Homo ne sit sine dolore, Fortunam invenit.</sententia>
<sententia>Honeste servit, qui succumbit tempori.</sententia>
<sententia>Homo vitae commodatus, non donatus est.</sententia>
<sententia>Heredis fletus sub persona risus est.</sententia>
<sententia>Heredem ferre utilius est quam quaerere.</sententia>
<sententia>Habent locum maledicti crebrae nuptiae.</sententia>
<sententia>Honeste pareas improbo, ut pareas probo.</sententia>
<sententia>Humanitatis optima est certatio.</sententia>
<sententia>Honos honestum decorat, inhonestum notat.</sententia>
<sententia>Heu conscientia animi gravis est servitus!</sententia>
<sententia>Hominem etiam frugi flectit saepe occasio.</sententia>
<sententia>Homini consilium tunc deest, cum multa invenit.</sententia>
<sententia>Inferior rescit, quidquid peccat superior.</sententia>
<sententia>Inimicum ulcisci vitam accipere est alteram.</sententia>
<sententia>Invitum cum retineas, exire incites.</sententia>
<sententia>Ingenuitatem laedas, cum indignum roges.</sententia>
<sententia>In nullo avarus bonus est, in se pessimus.</sententia>
<sententia>Inopi beneficium bis dat, qui dat celeriter.</sententia>
<sententia>Inopiae desunt multa, avaritiae omnia.</sententia>
<sententia>Instructa inopia est in divitiis cupiditas.</sententia>
<sententia>Invitat culpam, qui peccatum praeterit.</sententia>
<sententia>Iocundum nil est, nisi quod reficit varietas.</sententia>
<sententia>Ingenuitas non recipit contumeliam.</sententia>
<sententia>Inritare est calamitatem, cum te felicem voces.</sententia>
<sententia>Inpune pecces in eum, qui peccat prior.</sententia>
<sententia>Ingratus unus omnibus miseris nocet.</sententia>
<sententia>In miseria etiam vita contumelia est.</sententia>
<sententia>Ita amicum habeas, posse ut facile fieri hunc inimicum putes.</sententia>
<sententia>Invidiam ferre aut fortis aut felix potest.</sententia>
<sententia>In amore semper mendax iracundia est.</sententia>
<sententia>Invidia tacite, sed inimice irascitur.</sententia>
<sententia>Iratum breviter vites, inimicum diu.</sententia>
<sententia>Iniuriarum remedium est oblivio.</sententia>
<sententia>Iracundiam qui vincit, hostem superat maximum.</sententia>
<sententia>Iactum tacendo crimen facias acrius.</sententia>
<sententia>In malis sperare bene nisi innocens nemo solet.</sententia>
<sententia>In vindicando criminosa est celeritas.</sententia>
<sententia>Inimicum quamvis humilem docti est metuere.</sententia>
<sententia>In calamitoso risus etiam iniuria est.</sententia>
<sententia>Iudex damnatur, cum nocens absolvitur.</sententia>
<sententia>Ignoscere hominum est, ubi pudet cui ignoscitur.</sententia>
<sententia>In rebus dubiis plurimi est audacia.</sententia>
<sententia>Illo nocens se damnat, quo peccat die.</sententia>
<sententia>Ita crede amico, ne sit inimico locus.</sententia>
<sententia>Iratus etiam facinus consilium putat.</sententia>
<sententia>Invidia loquitur quod subest, non quod videt.</sententia>
<sententia>Inprobe Neptunum accusat, qui iterum naufragium facit.</sententia>
<sententia>Iniuriam aures quam oculi facilius ferunt.</sententia>
<sententia>Iacet omnis virtus, fama nisi late patet.</sententia>
<sententia>Ignis suum calorem etiam in ferro tenet.</sententia>
<sententia>In Venere semper certat dolor et gaudium.</sententia>
<sententia>In amore forma plus valet quam auctoritas.</sententia>
<sententia>Ingrata sunt beneficia, quis comes est metus.</sententia>
<sententia>Imprudens peccat, quem post facti paenitet.</sententia>
<sententia>Inertia indicatur, cum fugitur labor.</sententia>
<sententia>Iratus, cum ad se rediit, sibi tum irascitur.</sententia>
<sententia>In amore semper causa damni quaeritur.</sententia>
<sententia>Iocunda macula est ex inimici sanguine.</sententia>
<sententia>In Venere semper dulcis est dementia.</sententia>
<sententia>In misero facile fit potens iniuria.</sententia>
<sententia>Interdum habet stultitiae partem facilitas.</sententia>
<sententia>Inertia est laboris excusatio.</sententia>
<sententia>Iniuriam facilius facias quam feras.</sententia>
<sententia>Iratus nil non criminis loquitur loco.</sententia>
<sententia>Incertus animus dimidium est sapientiae.</sententia>
<sententia>In turpi re peccare bis delinquere est.</sententia>
<sententia>Ingenuus animus non fert vocis verbera.</sententia>
<sententia>Iniuriam ipse facias, ubi non vindices.</sententia>
<sententia>Is minimo eget mortalis, qui minimum cupit.</sententia>
<sententia>Inimici ad animum nullae conveniunt preces.</sententia>
<sententia>Inimico extincto exitium lacrimae non habent.</sententia>
<sententia>Ibi semper est victoria, ubi concordia est.</sententia>
<sententia>Iter est, quacumque dat prior vestigium.</sententia>
<sententia>Ibi pote valere populus, ubi leges valent.</sententia>
<sententia>Loco ignominiae est apud indignum dignitas.</sententia>
<sententia>Laus nova nisi oritur, etiam vetus amittitur.</sententia>
<sententia>Laeso doloris remedium inimici est dolor.</sententia>
<sententia>Levis est Fortuna: cito reposcit, quod dedit.</sententia>
<sententia>Lex universa est, quae iubet nasci et mori.</sententia>
<sententia>Lucrum sine damno alterius fieri non potest.</sententia>
<sententia>Lascivia et laus numquam habent concordiam.</sententia>
<sententia>Legem nocens veretur, fortunam innocens.</sententia>
<sententia>Libido, non iudicium est quod levitas sapit.</sententia>
<sententia>Libido cunctos etiam sub vultu domat.</sententia>
<sententia>Longinquum est omne, quod cupiditas flagitat.</sententia>
<sententia>Lapsus semel fit culpa, si iterum cecideris.</sententia>
<sententia>Lex videt iratum, iratus legem non videt.</sententia>
<sententia>(Legem solet oblivisci iracundia.)</sententia>
<sententia>Locis remotis qui latet, lex est sibi.</sententia>
<sententia>Late lucere ignis nihil ut urat, potest.</sententia>
<sententia>Licentiam des linguae, cum verum petas.</sententia>
<sententia>Malignos fieri maxime ingrati docent.</sententia>
<sententia>Multis minatur, qui uni facit iniuriam.</sententia>
<sententia>Mora omnis odio est, sed facit sapientiam.</sententia>
<sententia>Mala causa est, quae requirit misericordiam.</sententia>
<sententia>Mori est felicis, antequam mortem invocet.</sententia>
<sententia>Miserum est tacere cogi, quod cupias loqui.</sententia>
<sententia>Miserrima est fortuna, quae inimico caret.</sententia>
<sententia>Malus est vocandus, qui sua est causa bonus.</sententia>
<sententia>Malus bonum ubi se simulat, tunc est pessimus.</sententia>
<sententia>Metus enim venit, rarum habet somnus locum.</sententia>
<sententia>Mori necesse est, sed non quotiens volueris.</sententia>
<sententia>Male geritur, quidquid geritur fortunae fide.</sententia>
<sententia>Mortuo qui mittit munus, nil dat illi, sibi adimit.</sententia>
<sententia>Minus est quam servus dominus, qui servos timet.</sententia>
<sententia>Mage fidus heres nascitur quam scribitur.</sententia>
<sententia>Malo in consilio feminae vincunt viros.</sententia>
<sententia>Mala est voluptas ad alienum consuescere.</sententia>
<sententia>Maximo periclo custoditur, quod multis placet.</sententia>
<sententia>Mala est medicina, ubi aliquid naturae perit.</sententia>
<sententia>Malae naturae numquam doctore indigent.</sententia>
<sententia>Misereri scire sine periclo est vivere.</sententia>
<sententia>Male vivunt, qui se semper victuros putant.</sententia>
<sententia>Maledictum interpretando facias acrius.</sententia>
<sententia>Male secum agit aeger, medicum qui heredem facit.</sententia>
<sententia>Minus decipitur, cui negatur celeriter.</sententia>
<sententia>Mutat se bonitas inritata iniuria.</sententia>
<sententia>Mulier cum sola cogitat, male cogitat.</sententia>
<sententia>Male facere qui vult, numquam non causam invenit.</sententia>
<sententia>Malivolus semper sua natura vescitur.</sententia>
<sententia>Multos timere debet, quem multi timent.</sententia>
<sententia>Male imperando summum imperium amittitur.</sententia>
<sententia>Mulier quae multis nubit, multis non placet.</sententia>
<sententia>Malivolus animus abditos dentes habet.</sententia>
<sententia>Medicina calamitatis est aequanimitas.</sententia>
<sententia>Muliebris lacrima condimentum est malitiae.</sententia>
<sententia>Metum respicere non solet quidquid iuvat.</sententia>
<sententia>Malo etiam parcas, si una est periturus bonus.</sententia>
<sententia>Magnum crimen secum adfert indignatio.</sententia>
<sententia>Malus etsi obesse non pote, tamen cogitat.</sententia>
<sententia>Mage valet, qui nescit quod calamitas valet.</sententia>
<sententia>Mora cogitationis diligentia est.</sententia>
<sententia>Multa ignoscendo fit potens potentior.</sententia>
<sententia>Multis placere quae cupit, culpam cupit.</sententia>
<sententia>Minimum eripit fortuna, cui minimum dedit.</sententia>
<sententia>Meretrix est instrumentum contumeliae.</sententia>
<sententia>Malus bonum ad se nnumquam consilium refert.</sententia>
<sententia>Manifesta causa secum habet sententiam.</sententia>
<sententia>Multorum calamitati vir moritur bonus.</sententia>
<sententia>Metus improbos compescit, non clementia.</sententia>
<sententia>(Muneribus non lacrimis meretrix est misericors.)</sententia>
<sententia>Metuendum semper esse scias, quem tutum velis.)</sententia>
<sententia>Mors infanti felix, iuveni acerba, sera nimis seni.</sententia>
<sententia>Malam rem cum velis, honestatem improbes.</sententia>
<sententia>Malum est consilium, quod mutari non potest.</sententia>
<sententia>Malitia unius cito fit maledictum omnium.</sententia>
<sententia>Mortem ubi contemnas, omnes viceris metus.</sententia>
<sententia>Misera est voluptas, ubi pericli memoria est.</sententia>
<sententia>Male vincit is, quem paenitet victoriae.</sententia>
<sententia>Misericors civis patriae est consolatio.</sententia>
<sententia>Malitia ut peior veniat, se simulat bonam.</sententia>
<sententia>Malus animus in secreto peius cogitat.</sententia>
<sententia>Mutare quod non possis, ut natum est, feras.</sententia>
<sententia>Multa ante temptes, quam virum invenias bonum.</sententia>
<sententia>Miserrimum est arbitrio alterius vivere.</sententia>
<sententia>Mansueta tutiora sunt, sed serviunt.</sententia>
<sententia>Mala mors necessitatis contumelia est.</sententia>
<sententia>Minus saepe pecces, si scias quod nescias.</sententia>
<sententia>Malus quicumque in poena est, praesidium est bonis.</sententia>
<sententia>Nil agere semper infelici est optimum.</sententia>
<sententia>Nil peccent oculi, si animus oculis imperet.</sententia>
<sententia>Nil proprium ducas, quidquid mutari potest.</sententia>
<sententia>Non cito ruina opteritur, qui rimam timet.</sententia>
<sententia>Nullus est tam tutus quaestus, quam quod habeas parcere.</sententia>
<sententia>Nescias quid optes aut quid fugias: ita ludit dies.</sententia>
<sententia>Numquam periclum sine periclo vincitur.</sententia>
<sententia>Nulla tam bona est fortuna, de qua nil possis queri.</sententia>
<sententia>Nusquam melius morimur homines, quam ubi libenter viximus.</sententia>
<sententia>Negandi causa avaro numquam deficit.</sententia>
<sententia>Nondum felix es, si nondum te turba deridet.</sententia>
<sententia>Nam etsi nullos inimicos tibi faciat iniuria, multos tamen facit invidia.</sententia>
<sententia>Non aspicias quam plenas quis deo manus, sed quam puras admoveat.</sententia>
<sententia>Non enim aliter, nisi optimus animus, pulcherrimus dei cultus est</sententia>
<sententia>Non vivas aliter in solitudine, aliter in foro.</sententia>
<sententia>Nihil petas, quod negaturus es.</sententia>
<sententia>Nihil negabis, quod petiturus es.</sententia>
<sententia>Nihil magnum est in rebus humanis, nisi animus magna despiciens.</sententia>
<sententia>Nihil prodest didicisse, bene facere si cesses.</sententia>
<sententia>Nihil interest quo animo facias quod fecisse vitiosum est.</sententia>
<sententia>Nam facta cernuntur, animus non videtur.</sententia>
<sententia>Non quam multis placeas, sed qualibus stude.</sententia>
<sententia>Nequitia ipsa poena sui est.</sententia>
<sententia>Nam mala conscientia saepe tuta est, secura numquam.</sententia>
<sententia>Neminem cito accusaveris, neminem cito laudaveris.</sententia>
<sententia>Nullum putaveris esse locum sine teste.</sententia>
<sententia>Nulla pusilla domus, quae multos recipit amicos.</sententia>
<sententia>Numquam enim scelus scelere vindicandum est.</sententia>
<sententia>Naturam abscondit, cum improbus recte facit.</sententia>
<sententia>Non turpis est cicatrix, quam virtus parit.</sententia>
<sententia>Numquam ubi diu fuit ignis, defecit vapor.</sententia>
<sententia>Necesse est maximorum minima esse initia.</sententia>
<sententia>Non corrigit sed laedit, qui invitum regit.</sententia>
<sententia>(Nimia concedendo interdum stultitia fit.)</sententia>
<sententia>Nil magis amat cupiditas, quam quod non licet.</sententia>
<sententia>Nisi vindices delicta, improbitatem adiuves.</sententia>
<sententia>Nulli facilius quam malo invenias parem.</sententia>
<sententia>Nil non acerbum prius quam maturum fuit.</sententia>
<sententia>Nocere posse et nolle laus amplissima est.</sententia>
<sententia>Non vincitur, sed vincit qui cedit suis.</sententia>
<sententia>Necessitas dat legem, non ipsa accipit.</sententia>
<sententia>Nescio quid agitat, cum bonum imitatur malus.</sententia>
<sententia>Nulla homini maior poena est quam infelicitas.</sententia>
<sententia>Non novit virtus calamitati cedere.</sententia>
<sententia>Necessitas ab homine quae vult impetrat.</sententia>
<sententia>Necessitati quodlibet telum utile est.</sententia>
<sententia>Nocere casus non solet constantiae.</sententia>
<sententia>Non pote non sapere, qui se stultum intellegit.</sententia>
<sententia>Necessitas egentem mendacem facit.</sententia>
<sententia>Non facile solus serves, quod multis placet.</sententia>
<sententia>Necessitas quod poscit, nisi des, eripit.</sententia>
<sententia>Nocens precatur, innocens irascitur.</sententia>
<sententia>Nec vita nec fortuna hominibus perpes est.</sententia>
<sententia>Non semper aurem facilem facilitas habet.</sententia>
<sententia>Numquam non miser est, qui quod timeat cogitat.</sententia>
<sententia>Ni qui scit facere, insidias nescit metuere.</sententia>
<sententia>Negat sibi ipse qui quod difficile est petit.</sententia>
<sententia>Nimium altercando veritas amittitur.</sententia>
<sententia>Nullo in loco male audit misericordia.</sententia>
<sententia>Necessitas quod celat, frustra quaeritur.</sententia>
<sententia>Necessitas quam pertinax regnum tenet!</sententia>
<sententia>Nemo inmature moritur qui moritur miser.</sententia>
<sententia>Nocentem qui defendit, sibi crimen parit.</sententia>
<sententia>Nil non aut lenit aut domat diuturnitas.</sententia>
<sententia>Nil turpe ducas pro salutis remedio.</sententia>
<sententia>Noli contemnere ea, quae summos sublevant.</sententia>
<sententia>Nil aliud scit necessitas, quam vincere.</sententia>
<sententia>Nemo timendo ad summum pervenit locum.</sententia>
<sententia>Nisi per te sapias, frustra sapientem audias.</sententia>
<sententia>Necessitati sapiens nihil umquam negat.</sententia>
<sententia>Non facile de innocente crimen fingitur.</sententia>
<sententia>Nimium boni est in morte, cui nil sit mali.</sententia>
<sententia>Ni gradus servetur, nulli tutus est summus locus.</sententia>
<sententia>Nil est miserius, quam ubi pudet quod feceris.</sententia>
<sententia>Nec morten effugere quisquam nec amorem potest.</sententia>
<sententia>Necessitatem ferre, non flere addecet.</sententia>
<sententia>Nusquam facilius culpa quam in turba latet.</sententia>
<sententia>Omne peccatum actio est.</sententia>
<sententia>Omnis autem actio voluntaria est, tam honesta quam turpis.</sententia>
<sententia>Omne ergo peccatum voluntarium est.</sententia>
<sententia>Omitte excusationem, nemo peccat invitus.</sententia>
<sententia>Odia multorum sub vultu, multorum sub osculo latent.</sententia>
<sententia>Omnia tamen pandentur, non dico si cecideris, sed si titubaveris.</sententia>
<sententia>Omnis affectus hoc habet, ut in quod ipse insanit, ceteros furere putet.</sententia>
<sententia>Omnes enim vitam differentes mors incerta praevenit.</sententia>
<sententia>Omnis itaque dies velut ultimus ordinandus est.</sententia>
<sententia>Oratorem te puta, si tibi ipsi quod oportet persuaseris.</sententia>
<sententia>Opinantur de te homines male, sed mali: displicere enim malis laudabile est.</sententia>
<sententia>Obiurgationi semper blanditiae aliquid admisce.</sententia>
<sententia>Odium oportet peccandi, non metum facias.</sententia>
<sententia>Optimum est semper ignoscere, tamquam si ipse cotidie pecces.</sententia>
<sententia>Optimum est maiorum vestigia sequi, si recte praecesserint.</sententia>
<sententia>Omnis doctor in vitae ratione peccans turpior est,</sententia>
<sententia>Ob hoc quod in officio, cuius magister esse vult, labitur.</sententia>
<sententia>Omnis voluptas quemcumque arrisit nocet.</sententia>
<sententia>Officium benivoli animi finem non babet.</sententia>
<sententia>O vita misero longa, felici brevis!</sententia>
<sententia>Obiurgari in calamitate gravius est quam calamitas.</sententia>
<sententia>O dulce tormentum, ubi reprimitur gaudium!</sententia>
<sententia>Omnes aequo animo parent, ubi digni imperant.</sententia>
<sententia>Occidi est pulchrum, ignominiose ubi servias.</sententia>
<sententia>O tacitum tormentum animi conscientia!</sententia>
<sententia>Optime positum est beneficium, ubi eius meminit qui accipit.</sententia>
<sententia>Obsequium nuptae cito fit odium paelicis.</sententia>
<sententia>Occasio receptus difficiles habet.</sententia>
<sententia>O pessimum periclum, opertum quod latet!</sententia>
<sententia>Omnes, cum occulte peccant, peccant ocius.</sententia>
<sententia>Occasio aegre offertur, facile amittitur.</sententia>
<sententia>Peccandi duo sunt genera, aliud ex proposito, aliud ex neglegentia</sententia>
<sententia>Plerique metu peccare cessant, non innocentia.</sententia>
<sententia>Profecto tales timidi, non innocentes dicendi.</sententia>
<sententia>Priusquam promittas deliberes, ut cum promiseris facias.</sententia>
<sententia>Prius si negaveris, fecisse postea fallere est.</sententia>
<sententia>Propter causam multa amico dabis, multae causae etiam contra amicum.</sententia>
<sententia>Pro eo religiosior eris, quo melior.</sententia>
<sententia>Praestabis parentibus pietatem, cognatis dilectionem.</sententia>
<sententia>Praestabis amicis fidem, omnibus aequitatem.</sententia>
<sententia>Pacem cum hominibus habebis, bellum cum vitiis.</sententia>
<sententia>Pecuniae imperare oportet, non servire.</sententia>
<sententia>Pecunia si uti scias, ancilla est, si nescias, domina.</sententia>
<sententia>Pecunia non satiat avaritiam, sed inritat.</sententia>
<sententia>Putandus est recte fortior qui cupiditates quam qui hostes subicit.</sententia>
<sententia>Peiora sunt tecta odia quam aperta.</sententia>
<sententia>Propterea te loquax inimicus mionus quam taciturnus offendit.</sententia>
<sententia>Proximum ab innocentia tenet locum verecunda peccati confessio.</sententia>
<sententia>Plerique cum stultis maledicunt, ipsi sibi convicium faciunt.</sententia>
<sententia>Perturpe est enim, quod obicitur in obiciente cognosci.</sententia>
<sententia>Pulcherrimum est omnia praestare nihil exigentem.</sententia>
<sententia>Principium discordiae est, aliquid ex communi suum facere.</sententia>
<sententia>Plerique famam, conscientiam pauci verentur.</sententia>
<sententia>Probus libertus sine natura est filius.</sententia>
<sententia>Prodesse qui vult nec potest, aeque est miser.</sententia>
<sententia>Pericla timidus etiam quae non sunt videt.</sententia>
<sententia>Pudor doceri non potest, nasci potest.</sententia>
<sententia>Plus est quam poena sine re miserum vivere.</sententia>
<sententia>Pudorem alienum qui eripit, perdit suum.</sententia>
<sententia>Patientia animi occultas divitias habet.</sententia>
<sententia>Peiora multo cogitat mutus dolor.</sententia>
<sententia>Pecunia una regimen est rerum omnium.</sententia>
<sententia>Pudor dimissus numquam redit in gratiam.</sententia>
<sententia>Perdendi finem nemo nisi egestas facit.</sententia>
<sententia>Poena ad malum serpendo, cum properat, venit.</sententia>
<sententia>Plus est quam poena iniuriae succumbere.</sententia>
<sententia>Pro medicina est dolor, dolorem qui necat.</sententia>
<sententia>Patiens et fortis se ipsum felicem facit.</sententia>
<sententia>Prospicere in pace oportet, quod bellum iuvet.</sententia>
<sententia>Parens iratus in se est crudelissimus.</sententia>
<sententia>Perdit no  donat, cui donat nisi est memor.</sententia>
<sententia>Probi delicta cum neglegas, leges teras.</sententia>
<sententia>Pars benefici est, quod petitur si belle neges.</sententia>
<sententia>Properare  in iudicando est crimen quaerere.</sententia>
<sententia>Populi est mancipium, quisquis patriae est utilis.</sententia>
<sententia>Per quae sis tutus, illa semper cogites.</sententia>
<sententia>Perfugere ad inferiorem, se ipsum est tradere.</sententia>
<sententia>Peccatum amici veluti tuum recte putes.</sententia>
<sententia>Potens misericors publica est felicitas.</sententia>
<sententia>Praesens est semper, absens qui se ulciscitur.</sententia>
<sententia>Perfacile felix quod vota imperant facit.</sententia>
<sententia>Poenam moratur improbus, non praeterit.</sententia>
<sententia>Perdidisse honeste mallem, quam accepisse turpiter.</sententia>
<sententia>Paucorum est intellegere, quid donet dies.</sententia>
<sententia>Perenne coniugium animus, non corpus facit.</sententia>
<sententia>Pereundi scire tempus assidue est mori.</sententia>
<sententia>Potenti irasci sibi periclum est quaerere.</sententia>
<sententia>Peccare pauci nolunt, nulli nesciunt.</sententia>
<sententia>Paucorum improbitas universis calamitas.</sententia>
<sententia>Pro dominis peccare etiam virtutis loco est.</sententia>
<sententia>Patiendo multa veniunt, quae nequeas pati.</sententia>
<sententia>Paratae lacrimae insidias, non fletum indicant.</sententia>
<sententia>Peccatum extenuat, qui celeriter corrigit.</sententia>
<sententia>Pudorem habere servitus quodammodo est.</sententia>
<sententia>Pote . . . in adversis numquam felicitas.</sententia>
<sententia>Prudentis vultus etiam sermonis loco est.</sententia>
<sententia>Probo beneficium qui dat, ex parte accipit.</sententia>
<sententia>Pudore quem non flectis, non frangit timor.</sententia>
<sententia>Poena allevatur, ubi relaxatur dolor.</sententia>
<sententia>Plures tegit fortuna, quam tutos facit.</sententia>
<sententia>Post calamitatem memoria alia est calamitas.</sententia>
<sententia>Pro bona fama maxima est hereditas.</sententia>
<sententia>Pericla qui audet ante vincit, quam accipit.</sententia>
<sententia>Perpetuo vincit, qui utitur clementia.</sententia>
<sententia>Quidam quosdam occidit inimicos, non quia meruerant, sed quia habebat.</sententia>
<sententia>Quam iniquum est nocuisse, quia oderis laedere.</sententia>
<sententia>Quantum iniquius odisse, quia laeseris.</sententia>
<sententia>Quam magnarum virium est neglegere laedentem.</sententia>
<sententia>Qui enim vindicat, sentit.</sententia>
<sententia>Quid sis interest, non quid habearis.</sententia>
<sententia>Quamvis agas, ut ne quis merito tuo te oderit, erunt tamen semper qui oderint.</sententia>
<sententia>Quam magnum est non laudari et esse laudabilem.</sententia>
<sententia>Qui succurrere perituro potest, cum non succurrit, occidit.</sententia>
<sententia>Quid est homini inimicissimum? alter homo.</sententia>
<sententia>Quae sunt maximae divitiae? non desiderare divitias.</sententia>
<sententia>Quis plurimum habet? is qui minimum cupit.</sententia>
<sententia>Quid est dare beneficium? imitari deum.</sententia>
<sententia>Quis est pauper? qui sibi videtur dives.</sententia>
<sententia>Quidam inimici graves sunt amici leves.</sententia>
<sententia>Quietissime viverent homines, si duo verba tollerentur: meum et tuum.</sententia>
<sententia>Qui paupertatem timet, quam timidus est!</sententia>
<sententia>Quod tacitum esse vis, nemini dixeris,</sententia>
<sententia>quia non poteris ab alio exigere silentium, si tibi ipse non praestas.</sententia>
<sententia>Qui servis crudelis est, ostendit in alios non voluntatem sibi deesse, sed potestatem.</sententia>
<sententia>Qui ob hoc iniuriam facit, quia potest, cito desinit, quia fecit.</sententia>
<sententia>Quid dulcius quam habere, cum quo omnia audeas;</sententia>
<sententia>quem sic credas, ut te; cui sic loquaris quasi tecum.</sententia>
<sententia>Quanti tales amicos habere voluerunt, et ipsi tales esse non possunt.</sententia>
<sententia>Quamvis non rectum, quoad iuvat, rectum putes.</sententia>
<sententia>Quidquid nocere didicit, meminit cum potest.</sententia>
<sententia>Qui metuit calamitatem, rare accipit.</sententia>
<sententia>Quam miserum est mortem cupere nec posse emori!</sententia>
<sententia>Qui pro innocente dicit, satis est eloquens.</sententia>
<sententia>Qui cum dolet blanditur, post tempus sapit.</sententia>
<sententia>Quod timeas citius quam quod speres evenit.</sententia>
<sententia>Quod vult cupiditas cogit, non quod decet.</sententia>
<sententia>Quidquid conaris, quo pervenias cogites.</sententia>
<sententia>Qui bene dissimulat, citius inimico nocet.</sententia>
<sententia>Quod semper est paratum, non semper iuvat.</sententia>
<sententia>Quodcumque celes, ipse tibi fias timor.</sententia>
<sententia>Qui iusiurandum servat, quovis pervenit.</sententia>
<sententia>Quod aetas vitium posuit, aetas auferet.</sententia>
<sententia>Quemcumque quaerit calamitas, facile invenit.</sententia>
<sententia>Quod periit quaeri pote, reprendi non potest.</sententia>
<sententia>Quam miserum officium est, quod successum non habet!</sententia>
<sententia>Quam miser est, cuius ingrata est misericordia!</sententia>
<sententia>Quam miserum est cogi opprimere, quem salvum velis!</sententia>
<sententia>Quem fama semel oppressit, vix restituitur.</sententia>
<sententia>Quod vi contingit, vix voluptatem parit.</sententia>
<sententia>Quam miserum est, id quod pauci habent amittere!</sententia>
<sententia>Qui in vero dubitat, male agit cum deliberat.</sententia>
<sententia>Qui timet amicum, amicus ut timeat docet.</sententia>
<sententia>Quoi quid vindicandum est, omnis optima est occasio.</sententia>
<sententia>Quam miserum auxilium est, ubi nocet quod sustinet!</sententia>
<sententia>Qui pote consilium fugere, rapere idem potest.</sententia>
<sententia>Qui ulcisci dubitat, improbos plures facit.</sententia>
<sententia>Qui obesse, cum potest, non vult, prodest tibi.</sententia>
<sententia>Quidquid bono concedas, des partem tibi.</sententia>
<sententia>Quod nescias cui serves stultum est parcere.</sententia>
<sententia>Quae vult videri bella nimis, nulli negat.</sententia>
<sententia>Qui debet, limen creditoris non amat.</sententia>
<sententia>Qui pote transferre amorem, pote deponere.</sententia>
<sententia>Qui culpae ignoscit uni, suadet pluribus.</sententia>
<sententia>Quidquid probis eripitur, improbis datur.</sententia>
<sententia>Qui sibi non vivit, aliis merito est mortuus.</sententia>
<sententia>Quidquid fit cum virtute, fit cum gloria.</sententia>
<sententia>Qui expectat ut rogetur, officium levat.</sententia>
<sententia>Qui timet amicum, vim non novit nominis.</sententia>
<sententia>Qui pote celare vitium, vitium non facit.</sententia>
<sententia>Qui omnes insidias timet, in nullas incidit.</sententia>
<sententia>Quam malus est, culpam qui suam alterius facit!</sententia>
<sententia>Qui docte servit, partem dominatus tenet.</sententia>
<sententia>Qui se ipse laudat, cito derisorem invenit.</sententia>
<sententia>Quam miserum est, bene quod feceris factum queri.</sententia>
<sententia>Quam felix vita transit sine negotiis!</sententia>
<sententia>Quidquid futurm est summum, ab imo nascitur.</sententia>
<sententia>Quam miserum est, ubi consilium casu vincitur!</sententia>
<sententia>Quidquid Fortuna exornat, cito contemnitur.</sententia>
<sententia>Quidquid plus qmam necesse est possideas, premit.</sententia>
<sententia>Qui pote nocere, timetur cum etiam non adest.</sententia>
<sententia>Quem bono tenere non potueris, contineas malo.</sententia>
<sententia>Quod senior loquitur, omnes consilium putant.</sententia>
<sententia>Quam miserum est, ubi te captant, qui defenderint!</sententia>
<sententia>Quod quisque amat, laudando commendat sibi.</sententia>
<sententia>Quem diligas, etiam queri de ipso malum est.</sententia>
<sententia>Qui venit ut noceat, semper meditatus venit.</sententia>
<sententia>Quis miserum sciret, verba nisi haberet dolor?</sententia>
<sententia>Quam miserum est, cum se renovat consumptum malum!</sententia>
<sententia>Quanto series peccatur, tanto incipitur turpius.</sententia>
<sententia>Quam miser est, qui excusare sibi se non potest!</sententia>
<sententia>Quo caveas, cum animus aliud, verba aliud petunt?</sententia>
<sententia>Qui invitus servit, fit miser, servit tamen.</sententia>
<sententia>Quod est timendum decipit, si neglegas.</sententia>
<sententia>Quid tibi pecunia opust, si ea uti non potes?</sententia>
<sententia>Quod fugere credas, saepe solet occurrere</sententia>
<sententia>Quamvis acerbus, qui monet, nulli nocet.</sententia>
<sententia>Repelli se homines facilius quam decipi ferunt.</sententia>
<sententia>Respue crudelitatem et matrem crudelitatis iram.</sententia>
<sententia>Re vera memoria beneficiorum fragilis est, iniuriarum tenax.</sententia>
<sententia>Ridiculum est odio nocentis innocentiam perdere.</sententia>
<sententia>Res vera est, qui a multis timetur, multos timet.</sententia>
<sententia>Regibus peius est multo quam servientibus:</sententia>
<sententia>re vera, quia illi singulos, isti universos timent.</sententia>
<sententia>Res ipsa ut praestare possimus efficiet, si polliceri properamus honesta.</sententia>
<sententia>Rem maximam promittit tibi sapientia, ut te reducat tibi.</sententia>
<sententia>Recta ingenia debilitat verecundia, prava confirmat audacia.</sententia>
<sententia>Res optima est non sceleratos exstirpare, sed scelera.</sententia>
<sententia>Recte parem et inferiorem laudas, quia pertinet ad gloriam tuam.</sententia>
<sententia>Res magnae clementiae est, indulgendo corrigere peccata quam vindicando.</sententia>
<sententia>Ratione, non vi vincenda adulescentia est.</sententia>
<sententia>Rei nulli prodest mora nisi iracundiae.</sententia>
<sententia>Reus innocens fortunam, non testem timet.</sententia>
<sententia>Rarum esse oportet, quod diu carum velis.</sententia>
<sententia>Rapere est accipere quod non possis reddere.</sententia>
<sententia>Regnat, non regitur, qui nil nisi quod vult facit.</sententia>
<sententia>Rivalitatem non amat Victoria.</sententia>
<sententia>Ruborem amico excutere amicum est perdere.</sententia>
<sententia>Rex esse nolim, ut esse crudelis velim.</sententia>
<sententia>Res quanto est maior, tanto est invidiosior.</sententia>
<sententia>Roganti melius quam imperanti pareas.</sententia>
<sententia>Respicere nil consuevit iracundia.</sententia>
<sententia>Rapere est, non petere, quidquid invito auferas.</sententia>
<sententia>Remedium frustra est contra fulmen quaerere.</sententia>
<sententia>Rogare beneficium servitus quoddammodo est.</sententia>
<sententia>Sunt, quorum corpus innoxium est, et in mille facinorum furias mens otiosa discurrit.</sententia>
<sententia>Si in clientelam felicis hominis potentisque perveneris, aut veritas aut amicitia perdenda est.</sententia>
<sententia>Si vis beatus esse, cogita hoc primum: contemne contemni.</sententia>
<sententia>Si multis placuerit vita tua, tibi placere non poterit.</sententia>
<sententia>Solitudinem quaerat, qui vult cum innocentibus vivere.</sententia>
<sententia>Stultum est timere, quod vitari non potest.</sententia>
<sententia>Semper dissensio ab alio incipiat, a te reconciliatio.</sententia>
<sententia>Succurre paupertati amicorum, immo potius occurre.</sententia>
<sententia>Secreto admone amicos, palam lauda.</sententia>
<sententia>Si bene te institueris, pudeat fieri deteriorem.</sententia>
<sententia>Si quis irascitur, ab alio poenas petit, a se exigit.</sententia>
<sententia>Severissime enim nos adversum peccantes ingerimus, et ipsi eadem committimus.</sententia>
<sententia>Sicut formosa pictura est, cuius nulla pars errat, sic et formosus homo, in quo nulla peccatis foeda est.</sententia>
<sententia>Si invitus pares, servus es; si volens, minister.</sententia>
<sententia>Scias eum multis virtutibus abundare, qui alienas amat.</sententia>
<sententia>Si non invideris, maior eris: nam qui invidet, minor est.</sententia>
<sententia>Scis, quid est invidia? dolor animi est ex alienis commodis.</sententia>
<sententia>Scito enim et illud, quod nulli invidet vir bonitate praeditus.</sententia>
<sententia>Sunt multi qui plurima verbis, non re contemnunt;</sententia>
<sententia>sed ipsa, quae spernunt, clam furantur.</sententia>
<sententia>Semper plus iratus sese posse, quam possit, putat.</sententia>
<sententia>Spes est salutis, ubi hominem obiurgat pudor.</sententia>
<sententia>Suadere primum, dein corrigere benivoli est.</sententia>
<sententia>Sapiens contra omnes arma fert, cum cogitat.</sententia>
<sententia>Sanctissimum est meminisse, cui te debeas.</sententia>
<sententia>Stulti timent fortunam, sapientes ferunt.</sententia>
<sententia>Sensus, non aetas invenit sapientiam.</sententia>
<sententia>Semper beatam se putat benignitas.</sententia>
<sententia>Saepe ignoscendo des iniuriae locum.</sententia>
<sententia>Solet esse in dubiis pro consilio temeritas.</sententia>
<sententia>Semper consilium tunc deest, cum opus est maxime.</sententia>
<sententia>Sapiens quod petitur ubi tacet, breviter negat.</sententia>
<sententia>Semper plus metuit animus ignotum malum.</sententia>
<sententia>Secunda in paupertate fortuna est fides.</sententia>
<sententia>Si nil velis timere, metuas omnia.</sententia>
<sententia>Summissum imperium non tenet vires suas.</sententia>
<sententia>Secundus est a matre nutricis dolor.</sententia>
<sententia>Sibi ipsi supplicium, admissi quem paenitet.</sententia>
<sententia>Suum sequitur lumen semper innocentia.</sententia>
<sententia>Stultum est alium velle ulcisci poena sua.</sententia>
<sententia>Sibi primo auxilium eripere est leges tollere.</sententia>
<sententia>Suis qui nescit parcere, inimicis favet.</sententia>
<sententia>Sine dolore est vulnus, quod ferendum est cum victoria.</sententia>
<sententia>Semper metuendo sapiens evitat malum.</sententia>
<sententia>Stultum est queri de adversis, ubi culpa est tua.</sententia>
<sententia>Solet hora, quod multi anni abstulerint, reddere.</sententia>
<sententia>Spina etiam grata est, ex qua spectatur rosa.</sententia>
<sententia>Stultum est vicinum velle ulcisci incendio.</sententia>
<sententia>Stultum facit Fortuna, quem vult perdere.</sententia>
<sententia>Spes inopem, res avarum, mors miserum levat.</sententia>
<sententia>Se damnat index, innocentem qui opprimit.</sententia>
<sententia>Sibi ipsa improbitas cogit fieri iniuriam.</sententia>
<sententia>Satis est beatus, qui potest cum vult mori.</sententia>
<sententia>Solet sequi laus, cum viam fecit labor.</sententia>
<sententia>Socius fit culpae, quisquis nocentem levat.</sententia>
<sententia>Suspicio sibi ipsa rivales parit.</sententia>
<sententia>Semper metuendum, quidquid irasci potest.</sententia>
<sententia>Seditio civium hostium est occasio.</sententia>
<sententia>Salutis causa bene fit homini iniuria.</sententia>
<sententia>Stultitia est insectari, quem omnes diligunt.</sententia>
<sententia>Sat magna usura est pro beneficio memoria.</sententia>
<sententia>Sero in periclis est consilium quaerere.</sententia>
<sententia>Timidus cautum se vocat, sordidus parcum.</sententia>
<sententia>Tutissima res est, nihil timere praeter deum.</sententia>
<sententia>Tene semper vocis et silentii temperamentum;</sententia>
<sententia>tamen et in hoc incumbe, ut libentius audias quam loquaris.</sententia>
<sententia>Tacere qui nescit, nescit loqui.</sententia>
<sententia>Tristitiam, si potes, ne admiseris.</sententia>
<sententia>Turpe praebet spectaculum aeger animus.</sententia>
<sententia>Turpia ne dixeris: paulatim enim pudor rerum per verba discutitur</sententia>
<sententia>Transibit sermo in effectum, si honesta loquamur.</sententia>
<sententia>Tolerabilior est, qui mori iubet, quam qui male vivere.</sententia>
<sententia>Tolerabilior est poena, non posse vivere quam nescire.</sententia>
<sententia>Talem diligentiam exhibe in amicitiis conparandis, ne incipias amare, quem deinceps possis odisse.</sententia>
<sententia>Tu primum exhibe te bonum, et sic quaere alterum similem tui.</sententia>
<sententia>Turpius nihil est quam cum eo bellum gerere, cum quo familiariter vixeris.</sententia>
<sententia>Thesaurum in sepulcro ponit, qui senem heredem facit.</sententia>
<sententia>Taciturnitas stulto homini pro sapientia est.</sententia>
<sententia>Tam deest avaro quod habet, quam quod non habet.</sententia>
<sententia>Vix quisquam in bonum nisi ex malo transit.</sententia>
<sententia>Vis omnibus esse notus? prius effice, ut neminem noveris.</sententia>
<sententia>Vis habere honorem?  dabo tibi magnum imperium: impera tibi.</sententia>
<sententia>Vide si adhuc malus es, et similibus parce.</sententia>
<sententia>Verum si esse desisti, quare aliis locum emendationis abscidas?</sententia>
<sententia>Vitium fuit prius adsentatio, nunc mos est.</sententia>
<sententia>Verum non dicimus, ne audiamus.</sententia>
<sententia>Utilis educatio et disciplina mores facit,</sententia>
<sententia>unde bona consuetudo excutere debet, quod mala instruxit.</sententia>
<sententia>Viriliter feras quae necesse est; dolor enim patientia vincitur.</sententia>
<sententia>Verba rebus, non personis accipienda sunt.</sententia>
<sententia>Vires tuas anmci beneficiis, inimici inittriis sentiant.</sententia>
<sententia>Vita omnis brevis est; ideo immortalitas est mors honesta.</sententia>
<sententia>Vir est bonus, qui in tantum perduxit animum suum,</sententia>
<sententia>ut non modo nolit peccare, sed etiam non possit.</sententia>
<sententia>Ut aliquid auri extrahamus, terras pervertimus;</sententia>
<sententia>ut summum bonum occupemus, scrutari pectus piget.</sententia>
<sententia>Virtutem cuius progressu videris, ne exitum eius desperes.</sententia>
<sententia>Ubi fata peccant, hominum consilia excidunt.</sententia>
<sententia>Voluptas e difficili data dulcissima est.</sententia>
<sententia>Ubi omnis vita metus est, mors est optima.</sententia>
<sententia>Unus dies poenam adfert, multi cogitant.</sententia>
<sententia>Ubi peccat aetas maior, male discit minor.</sententia>
<sententia>Ubi nil timetur, quod timeatur nascitur.</sententia>
<sententia>Ubi sis cum tuis et absis, patriam non desideres.</sententia>
<sententia>Verum est, quod pro salute fit mendacium.</sententia>
<sententia>Ubicumque pudor est, semper ibi sancta est fides.</sententia>
<sententia>('Utilius veru est in sulco, quam gravis galea in proelio.)</sententia>
<sententia>Ubi innocens formidat, damnat iudicem.</sententia>
<sententia>Voluntas impudicum, non corpus facit.</sententia>
<sententia>Virtuti melius quam fortunae creditur.</sententia>
<sententia>Verbum omne refert, in quam partem intellegas.</sententia>
<sententia>Virum bonum natura, non ordo facit.</sententia>
<sententia>Ubi coepit pauper divitem imitari, perit.</sententia>
<sententia>Veterem ferendo iniuriam invites novam.</sententia>
<sententia>Virtutis spolia cum videt, gaudet labor.</sententia>
<sententia>Virtutis vultus partem habet victoriae.</sententia>
<sententia>Virtute quod non possis, blanditia auferas.</sententia>
<sententia>Utrumque casum aspicere debet, qui imperat.</sententia>
<sententia>Voluptas tacita metus est mage quam gaudium.</sententia>
<sententia>Viri boni est nescire iniuriam pati.</sententia>
<sententia>Vultu an natura sapiens sis, multum interest.</sententia>
<sententia>Virtuti amorem nemo honeste denegat.</sententia>
<sententia>Zelum de deo tantum habeas, non contra homines.</sententia>
<sententia>Zelari autem hominibus vitiosum est.</sententia>
</divisio>
<divisio titulus="Sententiae Turicenses">
<sententia>Cum sese vincit sapiens, minime vincitur.</sententia>
<sententia>Contra hostem aut fortem oportet esse aut simplicem.</sententia>
<sententia>Cito culpam effugias, si incurrisse paenitet.</sententia>
<sententia>Consilium in adversis prudentis remedium est.</sententia>
<sententia>Cum inimico ignoscis, amicos gratos comparas.</sententia>
<sententia>(Contubernia illic sunt lacrimarum, quando misericors conspicit miserum.)</sententia>
<sententia>(Durum est denegare superiori, cum debeas supplicare.)</sententia>
<sententia>Dominari ex parte dinoscitur, cum superior supplicare videtur.)</sententia>
<sententia>(Decima hora amicos plures quam prima repperies.)</sententia>
<sententia>(Est utique profunda ignorantia nescire, quod pecces.)</sententia>
<sententia>Facile qui faciant bene invenias, cum qui fecerunt colas.</sententia>
<sententia>(Frenos inpone linguae, saepius concupiscentiae.)</sententia>
<sententia>(Grave est nimis, quod fronte laeta dederis, tristi recipere.)</sententia>
<sententia>Humilis nec alte cadere, nec graviter potest.</sententia>
<sententia>Lucrum est dolorem posse damno extinguere.</sententia>
<sententia>(Mutus est, si psallat superbus: humilis dominum laudat, etiam cum  videtur habere silentium.)</sententia>
<sententia>(Plus amicos mensa quam mens concipit bona.)</sententia>
<sententia>Qui amicis multis studet, et inimicos ferat.</sententia>
<sententia>Qui sese accusat ipse, ab alio non potest.</sententia>
<sententia>Qui dormientem necat, absentem ulciscitur.</sententia>
<sententia>Quod est venturum, sapiens quasi praesens cavet.</sententia>
<sententia>Reddit, non perdit, quoi quid alienum fuit.</sententia>
<sententia>(Regnat carnalis cupiditas, ubi non est dei caritas.)</sententia>
<sententia>Sua qui servat, salva esse vult communia.</sententia>
<sententia>Satis est superare inimicum, nimium est perdere.</sententia>
<sententia>Suspicax animus omnium damnat fidem.</sententia>
<sententia>Suspicio probatis tacita iniuria est.</sententia>
<sententia>Superari a superiore pars est gloriae.</sententia>
<sententia>Supplicem hominem opprimere virtus non est, sed crudelitas.</sententia>
<sententia>Sine lege poena est animi conscientia.</sententia>
<sententia>Satis est disertus, e quo loquitur veritas.</sententia>
<sententia>+Tarde si gravius vir irascitur et perbicax ulciscitur.</sententia>
<sententia>Tuti sunt omnes, unus ubi defenditur.</sententia>
<sententia>Ubi libertas cecidit, audet libere nemo loqui.</sententia>
<sententia>Vita otiosa regnum est, et curae minus.</sententia>
<sententia>(Ut plures corrigantur, rite pauci eliduntur.)</sententia>
<sententia>(Ut cupiditas nihil sine angustia, ita nihil cum angustia caritas tenet.)</sententia>
<sententia>Virtutis omnis inpedimentum est timor.</sententia>
<sententia>Ubi iudicat qui accusat, vis, non lex valet.</sententia>
<sententia>Ubi emas aliena, invenias necesse est tua.</sententia>
</divisio>
<divisio titulus="Sententiae Falso Inter Publilianas Receptae">
<sententia>Aberrare a fortuna tua non potes, obsidet te.</sententia>
<sententia>Abominandum remedii genus salutem debere morbo.</sententia>
<sententia>Acerrima virtus est, quam ultima necessitas excutit.</sententia>
<sententia>Accipias praestat quam inferas iniuriam.</sententia>
<sententia>Ad duo festinans neutrum bene peregeris.</sententia>
<sententia>A duabus causis praestare princeps solet, si aut se vindicat aut alium.</sententia>
<sententia>Ad excutienda tela militares lacerti valent.</sententia>
<sententia>Ad suspicionem vulneris cito pallescit.</sententia>
<sententia>Adulter est uxoris amator acrior.</sententia>
<sententia>Aequo animo qui malis miscettir, est malus.</sententia>
<sententia>Aes debitorem leve, grave inimicum facit.</sententia>
<sententia>Affectus quidem tam mali ministri sunt quam duces.</sententia>
<sententia>Agat princeps curam non tantum salutis, sed honestae cicatricis.</sententia>
<sententia>Alius in aliis rebus est praestantior.</sententia>
<sententia>Alterius damnum gaudium haud facias tuum.</sententia>
<sententia>Amici firmamentum sapientia.</sententia>
<sententia>Amici mores noveris, non oderis.</sententia>
<sententia>Amicitiae coagulum unicum est fides.</sententia>
<sententia>Amicitia pares aut accipit aut facit.</sententia>
<sententia>Amicitia semper prodest, amor et nocet.</sententia>
<sententia>Amico ea exhibeto, quae velis tibi.</sententia>
<sententia>Amicos res opimae parant, adversae probant.</sententia>
<sententia>Amicum laedere ne ioco quidem licet.</sententia>
<sententia>Amicum perdere est damnorum maximum.</sententia>
<sententia>Amicus eo magis deest, quod nil abest.</sententia>
<sententia>Amor misceri cum timore non potest.</sententia>
<sententia>An dives omnes quaerimus, nemo an bonus.</sententia>
<sententia>Angusta capitur tutior mensa cibus.</sententia>
<sententia>Animi motiiis eos putamus sanissimos validissimiosque, qui nostro arbitrio, non suo feruntur.</sententia>
<sententia>Animus hominis, quidquid sibi iuperat, obtinet.</sententia>
<sententia>Annosus non diu vixit, diu fuit.</sententia>
<sententia>Arbore deiecta ligna quivis colligit.</sententia>
<sententia>Arcum intentio frangit, animum remissio.</sententia>
<sententia>Ars non ea est, quae ad effectuni casu venit.</sententia>
<sententia>Assidua pondus non habet severitas.</sententia>
<sententia>Avarus animus nullo satiatur lucro.</sententia>
<sententia>Auctor malus vel rem bonam turpem facit.</sententia>
<sententia>Audacter veteranus cruorem expectat, qui scit se saepissime vicisse   post sanguinem.</sententia>
<sententia>Audendo virtus crescit, tardando timor.</sententia>
<sententia>Audire malis quam loqui libentius.</sententia>
<sententia>Auferri et illud, quod dari potuit, potest.</sententia>
<sententia>Avidissimus quisque est egestosissimus.</sententia>
<sententia>A(vi)gilia sunt membra cursoribus.</sententia>
<sententia>Auloedus fiat, qui esse citharoedus nequit.</sententia>
<sententia>Auro suadente nil potest oratio.</sententia>
<sententia>Aut necesse est ipsum te vilem habeas aut pecuniam.</sententia>
<sententia>Bello gladius, voluptas pace vulnerat.</sententia>
<sententia>Benefactis proxime ad deos accedimus.</sententia>
<sententia>Beneficii numquam, cito dati obliviscere.</sententia>
<sententia>Beneficium celeritas gratius facit.</sententia>
<sententia>Beneficium egenti bis dat, qui dat celeriter.</sententia>
<sententia>Beneficium est carere eo, invitus quod possideas.</sententia>
<sententia>Beneficium est semper reddere bonitatis verba.</sententia>
<sententia>Boni mores sibi semper placentes permanent.</sententia>
<sententia>Bonis nocet, quisquis pepercerit malis.</sententia>
<sententia>Bono iustitiae proxima est severitas.</sententia>
<sententia>Bonorum ultro ad convivia accedunt boni.</sententia>
<sententia>Bonum est duabus ancoris niti ratem.</sententia>
<sententia>Bonus animus in mala re dimidium est mali.</sententia>
<sententia>Bonus esse non potest aliis malus sibi.</sententia>
<sententia>Bonus iudex damnat improbanda, non odit.</sententia>
<sententia>Bonus iudex est, qui novit dispensare quod dandum est et quatenus.</sententia>
<sententia>Calamitas virtutis occasio est.</sententia>
<sententia>Camelus cupiens cornua aures perdidit.</sententia>
<sententia>Caput sine lingua sententia pedaria est.</sententia>
<sententia>Castiga amicum clanculum, lauda palam.</sententia>
<sententia>Casus quem saepe transit, aliquando invenit.</sententia>
<sententia>Cave illum semper, qui tibi imposuit semel.</sententia>
<sententia>Cito accusaris aut laudaris neminem.</sententia>
<sententia>Civilis belli oblivio defensio est.</sententia>
<sententia>Clementia est lenitis superioris adversus inferiorem.</sententia>
<sententia>Clementia est temperantia animi in potestate ulciscendi.</sententia>
<sententia>Clementia in quamcumque domum venerit, felicem eam tranquillamque praestabit.</sententia>
<sententia>Cogit rogando, cum rogat, potentior.</sententia>
<sententia>Commune naufragium omnibus solacio est.</sententia>
<sententia>Conscientiae potius quam famae attenderis.</sententia>
<sententia>Considera quid dicas, non quid cogites.</sententia>
<sententia>Consuetudo peccandi multitudinem facit peccantium.</sententia>
<sententia>Consuli quidem omnia debent, verum non ab omnibus.</sententia>
<sententia>Contemptum periculorum assiduitas periclitandi facit.</sententia>
<sententia>Conterunt plebeia celsum saepe dicta verticem.</sententia>
<sententia>Coram uno aliquid turpe dictum ridemus et coram pluribus indignamur.</sententia>
<sententia>Crebro si iacias, aliud alias ieceris.</sententia>
<sententia>Cui convenit cum paupertate, dives est.</sententia>
<sententia>Cuivis artifici in arte credendum est sua.</sententia>
<sententia>Cum de unius moribus iudicabis, de publicis cogita.</sententia>
<sententia>Cum hominibus pacem, bella cum vitiis habe.</sententia>
<sententia>Cum pare contendere indecens, cum superiore furiosum, cum inferiore sordidum.</sententia>
<sententia>Cupiditati tarda est ipsa celeritas.</sententia>
<sententia>Damnum nisi ex abundantia raro venit.</sententia>
<sententia>Datur meritis maiorum nulla gloria.</sententia>
<sententia>Deformis simiarum erit pulcherrima.</sententia>
<sententia>Demens est quisquis praestat errori fidem.</sententia>
<sententia>Deo favente naviges vel vimine.</sententia>
<sententia>Desiderium melius vitam custodivlerit quam timor.</sententia>
<sententia>Dies quandoque noverca, quandoque est parens.</sententia>
<sententia>Difficile reciduntur vitia, quae nobiscum creverint.</sententia>
<sententia>Difficilius est moderari, ubi dolori debetur ultio, quam ubi exemplo.</sententia>
<sententia>Discute quod audias omne, quod credas proba.</sententia>
<sententia>Dissensio ab alio, a te sit reconciliatio.</sententia>
<sententia>Dissolutus est deliciis cuius latus alieno labore condoluit.</sententia>
<sententia>Domi manere virum fortunatum decet.</sententia>
<sententia>Domum qui aedificat, impolitam ne sinat.</sententia>
<sententia>Dulcis malorum praeteritorum memoria.</sententia>
<sententia>Eget minus mortalis, quo minus cupit.</sententia>
<sententia>Eleemosyna non tam accipientibus quam dantibus prodest.</sententia>
<sententia>Eodem animo beneficium debetur, quo datur.</sententia>
<sententia>Errat si quis existimat tutum diu esse regem.</sententia>
<sententia>Esse iudicat meliorem lingua quem carpit mala.</sententia>
<sententia>Est finis irae initium paenitentiae.</sententia>
<sententia>Est homini semper diligenti aliquid super.</sententia>
<sententia>Est regium male audire et bene facere.</sententia>
<sententia>Est socia mortis homini vita ingloria.</sententia>
<sententia>Est turba semper argumentum pessimi.</sententia>
<sententia>Etiam gerunt cum timidis bellum somnia.</sententia>
<sententia>Etiam sanato vulnere cicatrix manet.</sententia>
<sententia>Etiam tyrannus vix precario imperat.</sententia>
<sententia>Et miseriarum portus est patientia.</sententia>
<sententia>Et non pollicitam vir bonus servat fidem.</sententia>
<sententia>Evadere possunt pusilla mala et verba dare, ingentibus obviam itur.</sententia>
<sententia>Excusationem quaerere vitium est: omnia ad deum relinque.</sententia>
<sententia>Exeritur opere neqititia, non incipit.</sententia>
<sententia>Expedit cum amico occidi, quam cum inimico vivere.</sententia>
<sententia>Expetit poenas iratus ab alio, a se ipso exigit.</sententia>
<sententia>Ex saeva animadversione nulla regi gloria est.</sententia>
<sententia>Ex spe praemii solacium fit laboris.</sententia>
<sententia>Facilius crescit, quam inchoatur dignitas.</sententia>
<sententia>Facilius est perniciosa excludere quam regere.</sententia>
<sententia>Facilius privatis ignoscitur pertinaciter se vindicantibus.</sententia>
<sententia>Famam curant multi, pauci conscientiam.</sententia>
<sententia>Felicitas infelici innocentia est.</sententia>
<sententia>Felicitas nutrix est iracundiae.</sententia>
<sententia>Felix criminibus nullus umquam erit diu.</sententia>
<sententia>Felix est non qui videtur esse aliis, sed qui sibi.</sententia>
<sententia>Felix videtur qui mala ignorat sua.</sententia>
<sententia>Ferme fugiendo in media fata incurritur.</sententia>
<sententia>Ficta cito ad naturam redierint suam.</sententia>
<sententia>Fortunae invidia est, si quis immerito miser.</sententia>
<sententia>Fortuna ius in homines, mores non habet.</sententia>
<sententia>Fortuna magna domino est servitus.</sententia>
<sententia>Fortunam cuique mores confingunt sui.</sententia>
<sententia>Fortuna multis dat nimis, nulli satis.</sententia>
<sententia>Fortuna nos vincit, nisi tota vincitur.</sententia>
<sententia>Fortuna quo se, eodem et inclinat favor.</sententia>
<sententia>Fortuna usu dat multa, mancipio nihil.</sententia>
<sententia>Frequens vindicta paucorum odium reprimit, omnium irritat.</sententia>
<sententia>Geminat peccatum, quem delicti non pudet.</sententia>
<sententia>Gemitus dolores indicat, non vindicat.</sententia>
<sententia>Gladiator in arena consilium capit.</sententia>
<sententia>Gloriosum est iram amici amicitiae dare.</sententia>
<sententia>Gradus a magnis fit ad maiora saepius.</sententia>
<sententia>Graviora quaedam sunt remedia periculis.</sententia>
<sententia>Gravius irascitur, qui quod dolet deo commendat.</sententia>
<sententia>Haec clementia principem decet, ut, quocumque venerit, mansuetiora omnia faciat.</sententia>
<sententia>Haud minus turpia sunt principi multa supplicia, quam</sententia>
<sententia>medico multa funera.</sententia>
<sententia>Hoc magis premere ab ira, quo iram presseris minus.</sententia>
<sententia>Homo tacere qui nescit, nescit loqui.</sententia>
<sententia>Honesta fama melior pecunia est.</sententia>
<sententia>Honesta lex est temporis necessitas.</sententia>
<sententia>Honestius est cum iudicaveris amare, quam cum amaveris iudicare.</sententia>
<sententia>Humilis et inertis est tuta sectari.</sententia>
<sententia>Id agas, ne quis tuo te merito oderit.</sententia>
<sententia>Ignavus omni cessat omnis tempore.</sententia>
<sententia>Ignis probat aurum, miseriae fortem probant.</sententia>
<sententia>Ignoscas aliis multa, sed nihil tibi.  Ignoscito saepe alteri, numquam tibi.</sententia>
<sententia>Imago animi sermo est: qualis est vir, talis oratio.</sententia>
<sententia>Imperium habere vis magnum? impera tibi.</sententia>
<sententia>Imbecillos oculos esse, qui ad alienam lippitudinem suffunduntur.</sententia>
<sententia>In felice felicitas est innocentia, nequitia ipsa poena sui est.</sententia>
<sententia>In felicitate se erigere est felicitatem submittere.</sententia>
<sententia>Infirmi animi est non posse divitias pati.</sententia>
<sententia>Inhonesta res est suos vincere: satis est potuisse puniri.</sententia>
<sententia>In nil sapiendo vita iucundissima est.</sententia>
<sententia>Insanus omnis furere credit ceteros.</sententia>
<sententia>Insita nobis nostri caritas est corporis.</sententia>
<sententia>In sterculino plurimum gallus potest.</sententia>
<sententia>Intellige ecquae sint, ut et bene agas bona.</sententia>
<sententia>Inter amicos iudicatur quam inimicos molestius.</sententia>
<sententia>In tranquillo esse quisque gubernator potest.</sententia>
<sententia>Iram qui vincit, hostem superat maximum.</sententia>
<sententia>Iratus cum ad se rediit, sibi tum irascitur.</sententia>
<sententia>Iusiurandum alieni infido emplastrum aeris est.</sententia>
<sententia>Ius omnem supra iniuriam positum scias.</sententia>
<sententia>Labor imperantis militum securitas.</sententia>
<sententia>Lassa crudelitas non est vocanda clementia.</sententia>
<sententia>Lepores duo qui insequitur, is neutrum capit.</sententia>
<sententia>Lingua est maliloquax mentis indicium malae.</sententia>
<sententia>Mage cavenda amicorum invidia, quam insidiae hostium.</sententia>
<sententia>Magister infidelis est recti metus.</sententia>
<sententia>Magnam fortunam magnus animus decet.</sententia>
<sententia>Magni animi est proprium esse tranquillum, iniurias atque offensiones semper despicere.</sententia>
<sententia>Male habebit medicus, nemo si male habuerit.</sententia>
<sententia>Male vivet quisquis nesciet mori bene.</sententia>
<sententia>Malis displicere laudari est.</sententia>
<sententia>Malo veris offendere quam placere adulando.</sententia>
<sententia>Malum alienum tuum ne feceris gaudium.</sententia>
<sententia>Malum consilium consultori pessimum est.</sententia>
<sententia>Maritimus cum sis, fieri terrestris cave.</sententia>
<sententia>Maximum remedium irae mora est.</sententia>
<sententia>Mens incorrupta miseria corrumpitur.</sententia>
<sententia>Minime amicus sum, fortunae particeps nisi sim meae.</sententia>
<sententia>Minimum vivit, qui nil quam vitam cogitat.</sententia>
<sententia>Misera est aegritudo animi ob alienarum species miseriarum.</sententia>
<sententia>Miser dici bonus vir, esse non potest.</sententia>
<sententia>Misericordia est vicina miseriae: habet enim aliquid trahitque ex ea.</sententia>
<sententia>Misericordia non causam, sed fortunam spectat.</sententia>
<sententia>Miserum te iudico, quod numquam fueris miser.</sententia>
<sententia>Modica voluptas laxat animos et temperat.</sententia>
<sententia>Monstro similis est avaritia unica.</sententia>
<sententia>Morbum esse scias non hilaritatem, semper arridere arridentibus et ad omnium aestimationem ipsum quoque os diducere.</sententia>
<sententia>Mortalis nemo est, quem non attingat dolor.</sententia>
<sententia>Mortem timere crudelius est quam mori.</sententia>
<sententia>Muliebre est furere in ira.</sententia>
<sententia>Multi dum falli putant, fallere docent.</sententia>
<sententia>Natura vincit naturam et dii deos.</sententia>
<sententia>Nae virtutibus multis abundat, qui alienas amat.</sententia>
<sententia>Necesse est multos timeat, quem multi timent.</sententia>
<sententia>Necessitatis est remedium parcitas.</sententia>
<sententia>Negata est magnis sceleribus semper fides.</sententia>
<sententia>Nemo ita pauper vivit quam natus est.</sententia>
<sententia>Nemo potest personam diu ferre fictam: ficta cito in naturam suam recidunt.</sententia>
<sententia>Nemo prudens punit quia peceatum est, sed ne peccetur.</sententia>
<sententia>Nemo regere potest nisi et qui regi.</sententia>
<sententia>Nemo, qui coepit ex se, risum praebuit.</sententia>
<sententia>Nequitia poena maxima ipsamet sui est.</sententia>
<sententia>Nescit is nocere, qui nocere velle prodidit.</sententia>
<sententia>Nil eripit fortuna, nisi quod et dedit.</sententia>
<sententia>Nil posse quemquam mortuum hoc est vivere.</sententia>
<sententia>Nil prodest didicisse, si cessas bene facere.</sententia>
<sententia>Nil rationis est, ubi res semel in affectum venit.</sententia>
<sententia>Nil turpius quam vivere incipiens senex.</sententia>
<sententia>Nimium tendendo rumpi funiculus solet.</sententia>
<sententia>Nobilis professio sapientia est: quae distributa suscipit incrementum, avarum dedignata possessorem.</sententia>
<sententia>Nocens quis illico fit, succumbit ut fides.</sententia>
<sententia>Non alia facies est quieti moderatique imperii, quam sereni</sententia>
<sententia>caeli et nitentis.</sententia>
<sententia>Non animus hominis, sed facta cernuntur.</sententia>
<sententia>Nondum felix es, si nondum turba te deriserit.</sententia>
<sententia>Non egere felicitate felicitas est.</sententia>
<sententia>Non est beatus, ipse qui se nesciat.</sententia>
<sententia>Non est bonitas esse meliorem pessimo.</sententia>
<sententia>Non est hominis maior stultitia quam putare se amari ab his, quos ipse non diligat.</sententia>
<sententia>Non est pusillum, si quid maximo est minus.</sententia>
<sententia>Non est tuum, fortuna quod fecit tuum.</sententia>
<sententia>Non fert ullum ictum illaesa felicitas.</sententia>
<sententia>Non minus latro, cuius telum opposita veste elusum est.</sententia>
<sententia>Non multum supra eum eminet quis, cui se irascendo exaequat.</sententia>
<sententia>Non omni eundem calceum induces pedi.</sententia>
<sententia>Non quam diu, sed quam bene vivas, cogita.</sententia>
<sententia>Non qui iussus aliquod, sed qui invitus facit, miser est.</sententia>
<sententia>Non vindicandum scelere, si possis, scelus.</sententia>
<sententia>Nulla res magis alit iracundiam, quam luxuria.</sententia>
<sententia>Nulla tam bona uxor, de qua non invenias quid queri.</sententia>
<sententia>Nulli imponas, quod ipse non possis pati.</sententia>
<sententia>Nullum ex omnibus clementia magis quam regem aut praelatum decet.</sententia>
<sententia>Nullum laborem recusant manus ab aratro ad arma translatae.</sententia>
<sententia>Nullum morosius est animal maioreque arte tractandum quam homo: et nulli magis parcendum quam homini.</sententia>
<sententia>Nullum sine auctoramento est magnum malum.</sententia>
<sententia>Nullus sapientum proditori credidit.</sententia>
<sententia>Numquam liquidum sincerumque ex turbido venit.</sententia>
<sententia>Numquam quam multis, sed qualibus placeas, stude.</sententia>
<sententia>Numquam satis est, quod improbae spei datur.</sententia>
<sententia>Numquam secura est prava conscientia.</sententia>
<sententia>Numquam virtutis molle documentum est.</sententia>
<sententia>Occasiones non modo accipe, arripe.</sententia>
<sententia>Odi praecoci puerulos sapientia.</sententia>
<sententia>Odi sapientem, qui sibi ipsi non sapit.</sententia>
<sententia>Omnes vitam differentes mors incerta praevenit.</sententia>
<sententia>Omne vitium habet patrocinium suum.</sententia>
<sententia>Omnia cum inimico communia habebit, qui multa cum homine.</sententia>
<sententia>Omnia subicit, qui se subicit rationi.</sententia>
<sententia>Omni rei moderatio est adbibenda.</sententia>
<sententia>Omnis dies velut ultimus putandus est.</sententia>
<sententia>Omnis qui amicus est amat, sed non omnis qui amat amicus est.</sententia>
<sententia>Omnium est communis amicus, qui hostis est suorum.</sententia>
<sententia>Oriente sole consilium, occidente convivium.</sententia>
<sententia>Pacem cum hominibus habebis, bellum cum vitiis.</sententia>
<sententia>Parcendum est improbandis civibus, non aliter quam membris languentibus.</sententia>
<sententia>Parere scire par imperio gloria est.</sententia>
<sententia>Parvo fames constat, magno fastidium.</sententia>
<sententia>Pati necesse est multa mortalem mala.</sententia>
<sententia>Patria est, ubicumque bene vixeris.</sententia>
<sententia>Peccandi verecundiam facit ipsa clementia regentis.</sententia>
<sententia>Peccare nolle triumphus innocentiae est.</sententia>
<sententia>Peccat voluntas, etsi nullum crimen est.</sententia>
<sententia>Pecuniae imperare, non servire convenit.</sententia>
<sententia>Pecunia non satiat avarum, sed irritat.</sententia>
<sententia>Perdenda sunt rnulta, ut semel ponas bene.</sententia>
<sententia>Perit voluptas, virtus immortalis est.</sententia>
<sententia>Pestifera vis valere ad nocendum.</sententia>
<sententia>Pipere qui abundat, oleribus miscet piper.</sententia>
<sententia>Plerosque hominuni in domibus saevissimos, in alienis humillimos servos.</sententia>
<sententia>Plerumque similem ducit ad similem deus.</sententia>
<sententia>Plurimi quot servos, totidem hostes habent.</sententia>
<sententia>Plurimum qui sis, non qui habearis, interest.</sententia>
<sententia>Pluris docentis vita quam sententia.</sententia>
<sententia>Potest quid esse honestum, quod non liberum?</sententia>
<sententia>Praeter causam multum amico dabitur, multum etiam contra amicum scias.</sententia>
<sententia>Principum saevitia bellum est.</sententia>
<sententia>Privata studia publicum evertunt bonum.</sententia>
<sententia>Probare amicos difficile est re prospera.</sententia>
<sententia>Prope est ut libenter damnet, qui cito.</sententia>
<sententia>Prope est ut non aeque damnet, qui nimis.</sententia>
<sententia>Pupillus est avarus aetatis brevis.</sententia>
<sententia>Puras deus, non plenas aspicit manus.</sententia>
<sententia>Quae defloruerit, ne iterum quaeratur rosa.</sententia>
<sententia>Quae est ars parandae amicitiae?  Si vis amari, ama.</sententia>
<sententia>Quaerendus cuneus est malus trunco malo.</sententia>
<sententia>Quam magnum est non laudari et esse laudabilem!</sententia>
<sententia>Quam saepe veniam, qui negaverat, petit!</sententia>
<sententia>Qui alii maledicit, sibi convicium facit.</sententia>
<sententia>Quid eo infelicius, cui iam malo esse necesse est?</sententia>
<sententia>Quid est beneficium dare? imitari deum.</sententia>
<sententia>Quid potest ab eo quisquam sperare, quem malum esse docuit?</sententia>
<sententia>Quidquid aequo plus futurum est, in partem humaniorem inclina vel praepondera.</sententia>
<sententia>Quid quisque possit, nisi tentato nesciit.</sententia>
<sententia>Quid refert quantum habeas? multo illud plus est, quod non habes.</sententia>
<sententia>Qui propter pecuniae vel libidinis amorem moritur, ostendit se numquam sui causa vixisse.</sententia>
<sententia>Quod diu tractaris, id puta rectissimum.</sententia>
<sententia>Quod esse tacitum vis, id nulli dixeris.</sententia>
<sententia>Quod facere turpe est, dicere ne honestum puta.</sententia>
<sententia>Quod nescias damnare summa est temeritas.</sententia>
<sententia>Quod vult habet, qui velle quod satis est, potest.</sententia>
<sententia>Quum tempus revocat, illa praecox est fuga.</sententia>
<sententia>Refert bonorum exemplis puniri improbos.</sententia>
<sententia>Refert quam quis bene vivat; quam diu non refert.</sententia>
<sententia>Rege incolumi mens omnibus una est; amisso rupere fidem.</sententia>
<sententia>Regibus certior est ex mansuetudine securitas.</sententia>
<sententia>Regum fortuna casus praecipites rotat.</sententia>
<sententia>Repente dives nemo factus est bonus.</sententia>
<sententia>Res inquieta est in se ipsam felicitas.</sententia>
<sententia>Revertere unde veneris nihil grave est.</sententia>
<sententia>Ridiculum est odio nocentis perdere innocentiam.</sententia>
<sententia>Saepe dissimulare quam ulcisci satius fuit.</sententia>
<sententia>Saepe fortuna innocentem, numquam spes bona deserit.</sententia>
<sententia>Saepe oculi et aures vulgi testes sunt mali.</sententia>
<sententia>Saepius locutum, numquam me tacuisse paenitet.</sententia>
<sententia>Salis absumendus modius, priusquam habeas fidem.</sententia>
<sententia>Sapiens etsi contentus est se, tamen amicum vult habere et q. s.</sententia>
<sententia>Sapiens nihil facit, quod non debet, et nihil praetermittit, quod debet.</sententia>
<sententia>Securus obit, qui vitia sua ante immolat.</sententia>
<sententia>Semper redundat ipse in auctores timor.</sententia>
<sententia>Servis imperare moderate laus est.</sententia>
<sententia>Severitas assidua amittit auctoritatem.</sententia>
<sententia>Severitatem abditam, clementiam in procinctu habe.</sententia>
<sententia>Sic prodesto amico, ne tibi noceas; sic age alienum, ut tuum non obliviscaris negotium.</sententia>
<sententia>Sine teste nullum esse putaveris locum.</sententia>
<sententia>Si quis ab alio iratus poenas expetit, a se exigit.</sententia>
<sententia>Si vis amari, ama.</sententia>
<sententia>Solacium grande est cum universo una rapi.</sententia>
<sententia>Sordidius multo vivimus quam nascimur.</sententia>
<sententia>Spiritum, quem unus tibi dedit, licet minentur multi, non perdes, nisi unus abstulerit.</sententia>
<sententia>Stultum est, qui multitudinem in loco timet, per quem nisi unus potest transire.</sententia>
<sententia>Stultum est timere, quod vitari non potest.</sententia>
<sententia>Stultum imperare reliquis, qui nescit sibi.</sententia>
<sententia>Suavissima haec est vita, si sapias nihil.  Nam sapere nil doloris expers est malum.</sententia>
<sententia>Subiecta semper invidiae felicitas.</sententia>
<sententia>Subinde bos alientis prospectat foras.</sententia>
<sententia>Suspecta somper ornamenta ementibus.</sententia>
<sententia>Tacere pro se praestat, quam contra loqui.</sententia>
<sententia>Tamdiu a periculo aberit populus, quamdiu sciet ferre frenos.</sententia>
<sententia>Tamdiu discendum est homini, quamdiu nesciat.</sententia>
<sententia>Tam omnibus quam nulli ignoscere est crudelitas.</sententia>
<sententia>Tanti homo est sine amico, quanti corpus absque spiritu est.</sententia>
<sententia>Telum fides maioribus nostris maximum.</sententia>
<sententia>Timidus vocat se cautum, parcum sordidus.</sententia>
<sententia>Torquere corpus extra naturam est suum.</sententia>
<sententia>Turpis inopia est, quae nascitur de gloria.</sententia>
<sententia>Tuta est iactura, quae fit neglegentia.</sententia>
<sententia>Tuta saepe, numquam secura mala conscientia est.</sententia>
<sententia>Tutissima res est timere nil praeter deum.</sententia>
<sententia>Tyrannus a rege distat factis, non nomine.</sententia>
<sententia>Ubi discrimen inter bonos malosque sublatum est, confusio sequitur et vitiorum eruptio.</sententia>
<sententia>Ubi maxime gaudebis, metues maxime.</sententia>
<sententia>Ubi tranquilla tibi omnia videntur, tibi ibi nocitura non desunt</sententia>
<sententia>Ubi usitata remedia non procedunt, tenta contraria.</sententia>
<sententia>Velle bonum fieri magna pars est bonitatis.</sententia>
<sententia>Velox consilium sequitur paenitentia.</sententia>
<sententia>Vel strangulari pulchro de ligno iuvat.</sententia>
<sententia>Venia est poenae debitae remissio.</sententia>
<sententia>Vile nil decet sonare in maximorum laudibus.</sententia>
<sententia>Veri boni est pati, non facere iniuriam.</sententia>
<sententia>Virtus, quam necessitas excutit, acerrima est.</sententia>
<sententia>Virtute abundat multa, qui alienam amat.</sententia>
<sententia>Vis notus omnibus esse? nullum noveris.</sententia>
<sententia>Vitium fuit, nunc mos est adsentatio.</sententia>
<sententia>Ulcera animi magis quam corporis sananda sunt.</sententia>
<sententia>Volunt homines ita praeceptum esse ut vivunt, non ita vivere ut praeceptum est.</sententia>
<sententia>Utendum est divitiis , non abutendum.</sententia>
<sententia>Ut fulmina paucorum periculo cadant, omnium metu, sic animadversiones magnarum potestatum terrent latius quam nocent.</sententia>
<sententia>Utinam ea lex homini esset, ut ira cum telo suo frangeretur, nec saepius liceret nocere quam semel.</sententia>
<sententia>Utrumque vitium est nulli credere et omnibus.</sententia>
</divisio>
</sententiae>